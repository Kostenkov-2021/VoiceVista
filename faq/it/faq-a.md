<p id="a-1"></p>
## Cos'è VoiceVista?
Microsoft ha interrotto il progetto [Soundscape](https://aka.ms/ossblog) e lo ha reso [open-source](https://github.com/microsoft/soundscape). VoiceVista dispone della licenza [licenza MIT](https://github.com/microsoft/soundscape/blob/main/LICENSE.txt) per continuare a fornire il servizio alla comunità di non vedenti e ipovedenti.  

VoiceVista ti aiuta a rimanere consapevole di dove ti trovi e di dove stai andando guidandoti tramite informazioni audio uniche e segnalando strade, incroci e luoghi mentre ti avvicini a loro.  

VoiceVista utilizza il suono 3D per farti sapere cosa c'è intorno a te. Ad esempio, se la tua destinazione è alla tua destra, sentirai un suono proveniente da quella direzione, oppure se un bar è alla tua sinistra, sentirai un messaggio proveniente da quella direzione.  

Imposta un audiofaro per la tua destinazione e VoiceVista ti terrà informato sulla sua posizione e sui dintorni lungo il percorso. Utilizza VoiceVista insieme alle tue capacità di orientamento e persino alla tua app di navigazione preferita per trovare la strada verso la tua destinazione.  

Metti via il telefono e cammina. VoiceVista ti aiuterà a rimanere consapevole di dove ti trovi segnalando strade, incroci e punti di riferimento mentre ti avvicini. Puoi regolare gli avvisi nelle impostazioni.  

Tieni il telefono in mano e utilizza i pulsanti per individuare strade e incroci vicini, ti aiuterà ad orientarti verso punti di riferimento familiari intorno a te ed esplorare quelli davanti a te.  
[TOC](faq.html#q-1)

<p id="a-2"></p>
## Quando dovrei usare VoiceVista?  
VoiceVista ha caratteristiche e vantaggi che abbracciano una varietà di scenari differenti. Inoltre, potresti apprezzare VoiceVista man mano che passa il tempo, quindi il modo in cui lo usi oggi potrebbe differire da come lo utilizzerai tra tre mesi.  

Le persone spesso si pongono una sola domanda: "quale problema riesce a risolvere bene questa app?" VoiceVista può certamente essere utilizzato per ottenere informazioni specifiche, ad esempio tenere traccia di una destinazione mentre ci si dirige verso di essa, aiutare a orientarsi quando si esce da una stazione della metropolitana, orientarsi quando si scende da un mezzo di trasporto e trovare i nomi delle strade o la distanza fino all'incrocio successivo.  

Tuttavia, la filosofia alla base di VoiceVista è quella di "illuminare il tuo mondo con il suono", progettato per essere utilizzato ogni volta che sei in giro per fornire consapevolezza ambientale di ciò che ti circonda, ad esempio tenendoti aggiornato sui nomi delle strade in cui ti trovi , la direzione in cui stai andando e i nomi delle attività commerciali che stai attraversando.  
[TOC](faq.html#q-2)

<p id="a-2-1"></p>
## Cosa verrà segnalato quando premo i pulsanti "nei Dintorni"?  
La scheda Dintorni include una serie di opzioni per darti informazioni su dove ti trovi. Scorri verso l'alto e verso il basso su ciascun pulsante per utilizzare le azioni del rotore e ottenere informazioni più specifiche.  

Quando utilizzi qualsiasi pulsante all'interno di questa scheda, assicurati di tenere il telefono con lo schermo rivolto verso l'alto, in modo che sia piatto, e con la parte superiore del telefono puntata nella direzione in cui ti trovi, prima di premere il pulsante. Questo funge da bussola, fornendo all'applicazione l'indicazione della direzione in cui ti stai orientando.  

Tocca due volte il pulsante *"Qual è la mia posizione"* per ottenere rapidamente informazioni che ti aiuteranno a capire dove ti trovi. Verrai informato sulla posizione attuale, inclusa la direzione in cui sei rivolto, dove si trovano le strade o gli incroci nelle vicinanze e dove sono i punti di interesse limitrofi.  

Scorrendo verso il basso il pulsante *"Qual è la mia posizione"* puoi decidere di salvarla come indicatore o condividerla.  

Tocca due volte il pulsante *"Cosa c'è intorno a me"* per conoscere ciò che ti circonda in ciascuno dei quattro quadranti (davanti, a destra, dietro e a sinistra).  
Scorrendo verso il basso su questo pulsante avrai la possibilità di ascoltare gli indicatori o i luoghi vicini. L'azione *"Indicatori nelle vicinanze"* ti informa su un massimo di quattro indicatori più vicini a te. Quando cerchi di orientarti nell'ambiente circostante, utilizza *"Luoghi nelle vicinanze"* per elencare le posizioni dei luoghi che conosci.  

Tocca due volte il pulsante *"Cosa c'è davanti a me"* per conoscere quattro luoghi che sono nella direzione in cui sei rivolto. Scorrendo verso il basso su questo pulsante apparirà l'azione "incroci davanti a me".  
[TOC](faq.html#q-2-1)

<p id="a-3"></p>
## Cosa sono gli indicatori e come posso sfruttarli al meglio?
Gli indicatori sono luoghi che hai salvato. Possono essere luoghi rilevabili all'interno dell'app oppure potrebbero essere luoghi completamente nuovi che hai aggiunto tu stesso.  

Puoi salvare la tua posizione corrente come indicatore selezionando la scheda "Indicatori" e quindi toccando il pulsante aggiungi in alto a destra. Puoi salvare altre posizioni come indicatore selezionando la voce "Luoghi nelle vicinanze" nella scheda "Dintorni" e quindi cercando il luogo che desideri salvare utilizzando la barra di ricerca o trovando qualche luogo tra quelli vicini.  

Una volta trovato il luogo che desideri, basterà selezionarlo per portarsi alla pagina "Dettagli posizione". In questa pagina, tocca il pulsante "Salva come indicatore" in alto a destra, oppure usa gli altri pulsanti disponibili a seconda delle tue esigenze.  

Puoi contrassegnare qualsiasi luogo o indirizzo, ma anche cose che in genere non si trovano sulle mappe, ad esempio ingressi di edifici o parchi, pulsanti per i semafori sonori, attraversamenti pedonali, ponti, fermate dell'autobus o persino il posto preferito per il tuo cane, come un albero. Usali come riferimenti durante la tua passeggiata.  

Per scoprire appieno i luoghi contrassegnati, VoiceVista ti avviserà mentre cammini o ti avvicini a essi. In alternativa, puoi utilizzare il pulsante "Luoghi nelle vicinanze" nella parte inferiore della schermata principale di VoiceVista per ricevere avvisi audiospaziali dei luoghi contrassegnati intorno a te.  

Inoltre, hai la possibilità di impostare un audiofaro su qualsiasi luogo contrassegnato. Quando lo fai, sentirai l'audiofaro familiare di VoiceVista e potrai utilizzarlo come al solito.  

Hai la possibilità di personalizzare gli indicatori salvati. Se lo desideri, puoi modificarne il nome e anche aggiungere un'annotazione che verrà letta insieme all'indicatore per fornire alcune informazioni aggiuntive.  
[TOC](faq.html#q-3)

<p id="a-3-1"></p>
## Cosa sono i percorsi?
I percorsi sono costituiti da una serie di WayPoint, punti di passaggio. Verrai avvertito ogni qualvolta sarai giunto ad un waypoint, e l'audiofaro verrà automaticamente impostato sul WayPoint successivo..  

Puoi considerare la creazione e l'utilizzo di un percorso in un luogo che conosci già per assicurarti di rimanere sulla giusta strada, oppure utilizzarlo come strumento per familiarizzare con un nuovo itinerario.  

**Creazione di un percorso**:  
 Innanzitutto, vai alla scheda "Percorsi", quindi seleziona il pulsante "Aggiungi" nell'angolo in alto a destra. Dai al percorso un nome e una descrizione facoltativa, quindi aggiungi WayPoint mentre procedi o selezionali dal tuo elenco di indicatori. È possibile riorganizzare l'ordine dei WayPoint lungo un percorso in qualsiasi momento semplicemente modificandolo.  

**Modifica di un percorso**:  
 Seleziona il tuo percorso nella scheda "Percorsi" e quindi scegli "Modifica nome percorso" o "Modifica waypoint" nell'angolo in alto a destra. Da qui puoi aggiungere e rimuovere waypoint, nonché modificare il nome e la descrizione del percorso.

**Condivisione di un percorso**:  
 Seleziona il tuo percorso nella scheda "Percorsi" e quindi seleziona l'opzione "Condividi": troverai tutte le consuete opzioni di condivisione a tua disposizione.
[TOC](faq.html#q-3-1)

<p id="a-4"></p>
## Cosa posso impostare come audiofaro?
Puoi impostare un audiofaro su qualsiasi attività commerciale, luogo, punto di interesse, indirizzo o incrocio. Ci sono diverse modalità per aggiungere una posizione come indicatore. In primo luogo, visualizza i dettagli di una posizione utilizzando la barra di ricerca per cercare un luogo o toccandone uno tra i "Luoghi nelle vicinanze" o "Indicatori" e selezionando una posizione..  

Dalla schermata dei dettagli della posizione, puoi selezionare il pulsante "Avvia Audiofaro". Toccare questo pulsante ti riporterà alla schermata principale e attiverà un audiofaro proveniente dalla direzione del luogo che hai selezionato. Il nome del luogo che hai scelto, insieme alla sua distanza e all'indirizzo fisico, se disponibile, saranno ora visualizzati sulla schermata principale dell'app.  

Impostare un audiofaro su una posizione nelle vicinanze consente a VoiceVista di tenerti informato attraverso la riproduzione di un suono distintivo proveniente dalla direzione di quella posizione. Questo audiofaro può essere messo in modalità silenziosa o riattivato direttamente dalla schermata principale. Inoltre, VoiceVista mostra dettagli sulla posizione in tale videata, inclusa la distanza e l'indirizzo stradale, se disponibile.  

La configurazione di un audiofaro risulta utile quando desideri monitorare un punto di riferimento familiare mentre esplori una nuova area o quando ti stai dirigendo verso un luogo e desideri essere informato sulle tue immediate vicinanze lungo il percorso. La funzione di audiofaro non fornisce istruzioni dettagliate passo dopo passo, ma emette un suono continuo che indica la direzione verso di esso, in relazione alla tua posizione attuale. L'utilizzo di un audiofaro unite alle tue abilità di orientamento già acquisite e persino alla tua app di navigazione preferita, ti aiuteranno a decidere come raggiungere i luoghi più vicini.

**Impostazione di un audiofaro**:  
Innanzitutto, visualizza i dettagli di una posizione utilizzando la barra di ricerca per trovare un luogo, oppure toccando uno dei pulsanti "Luoghi nelle vicinanze", "Indicatori salvati" o "Posizione attuale" e scegliendo una posizione. Dalla schermata dei dettagli della posizione, puoi selezionare il pulsante "Avvia Audiofaro". Toccarlo ti riporterà alla schermata principale e attiverà un segnale acustico proveniente dalla direzione del luogo che hai selezionato.
verranno ora visualizzati nella schermata principale dell'app il nome del luogo che hai selezionato assieme alla sua distanza e all'indirizzo fisico, se disponibile.  

**Eliminare l'audiofaro corrente**:  
Basta premere il pulsante "Rimuovi Audiofaro" nella schermata principale.

**Disattivare il segnale acustico dell'audiofaro**:  
Tocca il pulsante "Silenzia audiofaro" sotto il pulsante "Rimuovi audiofaro" nella schermata principale.
[TOC](faq.html#q-4)

<p id="a-5"></p>
## Come utilizzo un audiofaro come un vero esperto?
L'audiofaro può essere pensato come una "bussola acustica", che ti notifica la posizione della tua destinazione rispetto alla tua posizione, in linea d'aria..  

Come un faro, non ti dice come arrivarci: potresti dover fare molte scelte di navigazione lungo il percorso, proprio come una barca a vela dovrà fare molte "virate" strategiche per avvicinarsi al faro.  

Il suono ritmico e continuo dell'audiofaro viene spazializzato tenendo la direzione della destinazione come riferimento, ti aiuta perciò a rimanere consapevole della posizione della destinazione rispetto a te mentre cammini.  

Quando cammini direttamente verso la destinazione o punti il telefono verso di essa, avvertirai uno "squillo" dal tono più acuto.

Questa funzione ti consente di individuare con precisione la direzione della destinazione poiché la direzione del suono ritmico può a volte essere difficile da percepire in ambienti rumorosi. Quando cerchi il "suono" più acuto, tieni il telefono in piano e ruotalo lentamente; per essere sicuri di ottenere la migliore esperienza audiospaziale, si consiglia di girare la testa fino a puntare nella stessa direzione del telefono .  

La metafora della bussola sonora utilizzata come audiofaro porta con sé diverse implicazioni::  

1. Non esiste una direzione "corretta" da percorrere quando si utilizza l'audiofaro, invece con VoiceVista scegli tu come arrivarci;
2. Quella sorta di "squillo" più acuto ti indica la direzione della destinazione, ma non significa che per raggiungerla tu debba seguire solo quel suono, dipende dalla conformazione stradale e dal percorso;
3. Se generalmente sai come arrivare a destinazione, potresti voler disattivare il suono dell'audiofaro per la maggior parte del viaggio e accenderlo solo quando ti avvicini alla destinazione.
[TOC](faq.html#q-5)

<p id="a-6"></p>
## Perché talvolta l'audiofaro scompare?
L'audiofaro di VoiceVista è fondamentalmente un segnale direzionale, che ti dice dove si trova la tua destinazione rispetto alla direzione in cui sei rivolto. Quando VoiceVista non è in grado di rilevarla, abbassa il volume dell'audiofaro.  

Molto spesso ciò si verifica se stai camminando con il telefono riposto in una tasca o in una borsa e ti fermi, ad esempio per attraversare una strada. Il segnale diventerà più forte quando ricomincerai a spostarti o se tieni il telefono diritto e lo punti nella direzione in cui sei rivolto.  
[TOC](faq.html#q-6)

<p id="a-7"></p>
## Posso impostare un audiofaro per un indirizzo?
Si, puoi. Dopo aver trovato l'indirizzo utilizzando il campo di ricerca, puoi aggiungerlo come indicatore selezionando il pulsante "Salva" o utilizzando "Avvia audiofaro" per impostarlo immediatamente come tale.  
[TOC](faq.html#q-7)

<p id="a-8"></p>
## Come imposto un audiofaro per la mia casa?
VoiceVista permette di impostare un audiofaro su un indirizzo. Perciò, sarà sufficiente cercare la posizione dalla schermata principale di VoiceVista, o tramite un indirizzo, oppure ancora meglio se ti trovi già a casa tua, in modo da migliorare la precisione. Nella schermata "Dettagli posizione", tocca il pulsante "Avvia Audiofaro".  
[TOC](faq.html#q-8)

<p id="a-9"></p>
## Quando imposto un audiofaro su una destinazione, quanto vicino mi porterà VoiceVista al posto?
VoiceVista può determinare la posizione della tua destinazione con un'approssimazione di diversi metri, ma non di meno. Quando VoiceVista stabilisce che ti trovi vicino alla tua destinazione, sentirai un ultimo avviso che la tua destinazione è vicina e l'audiofaro si spegnerà.
[TOC](faq.html#q-9)

<p id="a-10"></p>
## Posso riattivare l'audiofaro quando sono vicino alla mia destinazione?
Sì, puoi riattivare l'audiofaro una volta che VoiceVista lo spegne selezionando il "pulsante riattiva audiofaro"; tuttavia, poiché i servizi di localizzazione sono accurati solo fino a circa 10 metri, non possiamo garantire il comportamento dell'audiofaro quando ti trovi a pochi metri dalla tua destinazione.  
[TOC](faq.html#q-10)

<p id="a-11"></p>
## Perché VoiceVista mi notifica due volte i nomi delle strade quando mi avvicino a un incrocio?
Per adattarsi alle molteplici varietà di incroci, VoiceVista li descrive come segmenti di strade che partono da un punto comune.  

VoiceVista utilizza l'audio spaziale per indicare il nome della strada che va a sinistra, il nome della strada che prosegue dritto e il nome della strada che va a destra, in quest'ordine.  

Se la descrizione dell'incrocio inizia con la strada su cui ti trovi, anziché con una strada a sinistra, l'incrocio è una T con la strada su cui ti trovi che prosegue dritta e una strada che si interseca da destra.  

Allo stesso modo, se la descrizione include solo una strada a sinistra e una a destra, saprai che la strada su cui ti trovi termina in una T davanti a te. Questo metodo di descrizione degli incroci supporta anche il caso in cui una strada cambia nome in un incrocio.  
[TOC](faq.html#q-11)

<p id="a-12"></p>
## Perché VoiceVista non annuncia tutte le attività che incontro?
VoiceVista è progettato per non essere troppo loquace. Inoltre, utilizza Open Street Map come fonte dati di back-end. Open Street Map (OSM, https://www.openstreetmap.org/) è una mappa del mondo sviluppata e modificata dalla comunità, che si affida ai singoli individui per inserire e curare i dati.  

Se un'attività o un punto di interesse non viene annunciato da VoiceVista, la ragione più probabile è che quell'attività non sia stata ancora aggiunta, o in alcuni casi aggiornata, da un membro della comunità OSM.  
[TOC](faq.html#q-12)

<p id="a-13"></p>
## Perché alcuni avvisi non vengono letti quando sono a bordo di un mezzo di trasporto?
Per evitare che il numero di avvisi diventi eccessivo, alcune categorie, come gli incroci, non vengono annunciate automaticamente quando si viaggia a bordo di un mezzo di trasporto.  
[TOC](faq.html#q-13)

<p id="a-14"></p>
## Cosa succede se non capisco un avviso o lo perdo a causa del rumore ambientale?
VoiceVista conserva un elenco degli avvisi recenti in modo da poterli riascoltare nel caso vengano persi. Per trovarli, tocca il pulsante di ricerca nella schermata "Filtri nelle vicinanze". Nella parte inferiore di questa pagina è presente una sezione per "Avvisi recenti" in cui verranno elencati quelli persi.  
[TOC](faq.html#q-14)

<p id="a-15"></p>
## Su quali telefoni funziona VoiceVista?
VoiceVista è attualmente disponibile per Apple iOS, per dispositivi iPhone SE, iPhone 6S e versioni successive.  
[TOC](faq.html#q-15)

<p id="a-16"></p>
## Quali cuffie dovrei usare con VoiceVista?
VoiceVista supporta l'audio spaziale con tracciamento dinamico della testa quando si utilizzano AirPod compatibili. Quando sei connesso all'app, i sensori negli AirPods comunicano a VoiceVista la direzione in cui è rivolta la tua testa.  

Questo aiuta la nostra app  a migliorare la tua esperienza audio rendendola più naturale mentre ti muovi nel mondo. Quando usi VoiceVista con gli AirPods collegati, non è necessario tenere in mano il telefono affinché l'app funzioni correttamente.  

Puoi utilizzare gli AirPods con VoiceVista come hai sempre fatto. L'uso degli AirPods ti offre un audio di alta qualità e ti consente di avere un'esperienza con le mani sempre libere.  

**Collegamento di un dispositivo**:  
Vai alla voce "Cuffie Con tracciamento della testa" nel menu VoiceVista per connettere i tuoi AirPods e segui le istruzioni sullo schermo. Tieni presente che dovrai accoppiare i tuoi AirPods al telefono nelle impostazioni Bluetooth prima di collegarli in VoiceVista.  

**Utilizzo dei controlli multimediali sulle cuffie**:  
Quando i controlli multimediali sono abilitati nelle impostazioni di VoiceVista, li puoi utilizzare sui tuoi AirPods per disattivare o riattivare l'audiofaro, segnalare la tua posizione o ripetere l'ultimo avviso.  
[TOC](faq.html#q-16)

<p id="a-16-1"></p>
## Come utilizzare i controlli multimediali?
Puoi accedere ad alcune funzionalità di VoiceVista con l'aiuto dei pulsanti multimediali sulle cuffie.   

Questa caratteristica funziona con qualsiasi cuffia con cavo o Bluetooth dotata di pulsanti multimediale come Riproduci, Pausa, avanti, indietro e altri. Cuffie diverse possono includere pulsanti diversi, quindi fai riferimento all'elenco di azioni riportato di seguito per determinare quali sono disponibili.  

Tieni inoltre presente che tutto questo funziona solo con le cuffie che supportano i controlli multimediali di Apple (come riproduzione e pausa).  

I controlli multimediali delle cuffie possono essere utilizzati mentre VoiceVista è in esecuzione. Ciò comprende svariate situazioni, quando Voicevista è in esecuzione in primo piano, quando l'app è in background o anche quando lo schermo del tuo telefono è bloccato. Tieni presente, tuttavia, che i pulsanti di controllo multimediale delle cuffie non funzioneranno con VoiceVista se stai riproducendo audio come musica, podcast o video con un'altra app.  

Puoi accedere alle seguenti funzionalità in VoiceVista utilizzando i pulsanti  multimediali sulle cuffie:

⏯ Play/Pausa: Disattiva l'audio di tutti gli avvisi correnti e, se è impostato un audiofaro, ne attiva/disattiva l'audio.  
⏭ Avanti: Fornisce *"la mia posizione"*.  
⏮ Indietro: Ripete l'ultimo avviso.  
⏩ Salta avanti: Attiva o disattiva gli avvisi.  
⏪ Salta indietro: Fornisce le informazioni del pulsante *"Attorno a me"*.  
[TOC](faq.html#q-16-1)

<p id="a-17"></p>
## In che modo VoiceVista influisce sulla batteria del mio iPhone?
La durata della batteria varia in modo significativo a seconda dell'iPhone che possiedi e della sua età. Il consumo maggiore della batteria è dovuto allo schermo acceso, quindi per massimizzare la durata della batteria del telefono dovresti tenere lo schermo bloccato quando possibile.   

Per ridurre al minimo l'impatto sulla batteria del tuo iPhone, VoiceVista ora dispone di una modalità Sospensione e una modalità Posponi. Per ridurre ulteriormente la quantità di batteria utilizzata, quando non usi VoiceVista, dovresti forzarne la chiusura tramite lo Swicther app del tuo iPhone.  
[TOC](faq.html#q-17)

<p id="a-18"></p>
## Come posso utilizzare la modalità Sospensione per ridurre al minimo l'impatto di VoiceVista sulla batteria del mio telefono?
Per mettere VoiceVista in modalità Sospensione, seleziona il pulsante "Sospendi" nell'angolo in alto a destra dello schermo. Quando lo selezioni, VoiceVista smetterà di utilizzare i servizi di localizzazione e i dati cellulare finché non sceglierai di riattivarlo.  
[TOC](faq.html#q-18)

<p id="a-19"></p>
## Come posso utilizzare la modalità Posponi per ridurre al minimo l'impatto di VoiceVista sulla batteria del mio telefono?
Per mettere VoiceVista in modalità Posponi, seleziona il pulsante "Sospendi" nell'angolo in alto a destra dello schermo. Una volta che VoiceVista è in modalità Sospensione, seleziona il pulsante "Riattiva quando esco" e VoiceVista entrerà in uno stato di basso consumo finché non lascerai la tua posizione attuale.  
[TOC](faq.html#q-19)

<p id="a-20"></p>
## In che modo la scelta delle cuffie influisce sulla durata della batteria del mio telefono?
Nei vari test effettuati, il consumo della batteria delle cuffie Bluetooth è paragonabile a quello delle cuffie con cavo e non dovrebbe essere un fattore significativo da considerare nella scelta delle cuffie. Detto questo, sia gli auricolari che le cuffie a conduzione ossea spesso consentono di scegliere un modello con cavo in fase di acquisto.  
[TOC](faq.html#q-20)

<p id="a-21"></p>
## In che modo l'esecuzione di VoiceVista in background influisce sulla durata della batteria del mio telefono?
VoiceVista è un'app basata sulla posizione e si serve dei servizi di localizzazione per determinare la tua posizione. Nei nostri test, il consumo della batteria di VoiceVista è in linea con le app di navigazione più comuni; ma se sei preoccupato per il consumo della batteria durante l'utilizzo del telefono, di seguito sono riportati alcuni suggerimenti che ti aiuteranno a ridurne l'utilizzo:

1. Blocca il telefono il più possibile quando non hai bisogno di interagire con l'app.
2. Quando non usi l'app, chiudila. VoiceVista utilizza continuamente i servizi di localizzazione quando è in esecuzione in modo da sapere sempre dove ti trovi, anche quando non ti muovi. Non dimenticare di riavviare l'app quando riprendi il tragitto.
3. Quando fa freddo, mantieni il telefono caldo poiché le batterie funzionano con più difficoltà a temperature più basse.
[TOC](faq.html#q-21)

<p id="a-22"></p>
## Quanti dati della rete cellulare utilizza VoiceVista?
La quantità di dati cellulare necessari dipende da come usi VoiceVista. Abbiamo progettato l'app per utilizzare solo una piccola quantità di dati quando sei in movimento, facendo cose come salvare punti mentre cammini in modo da non dover scaricarli di nuovo ogni volta che torni in un luogo in cui sei già stato.  

Per ridurre la quantità di dati cellulare utilizzati, assicurati di essere connesso al Wi-Fi quando possibile, in particolare per scaricare l'app. Quando non usi VoiceVista, dovresti premere il pulsante "Sospendi" per mettere VoiceVista in stop o forzare la chiusura dell'app.  
[TOC](faq.html#q-22)

<p id="a-23"></p>
## In cosa VoiceVista differisce dalle altre app di navigazione?
VoiceVista fornisce una descrizione ambientale di ciò che ti circonda, oltre all'esplorazione e alla ricerca della strada. Utilizzando l'audio spaziale, VoiceVista indicherà punti di interesse, parchi, strade e incroci dalla direzione in cui si trovano fisicamente nell'ambiente circostante mentre cammini.  

Ad esempio, se passi davanti a un negozio alla tua destra, sentirai il nome del negozio provenire dalla tua destra. Quando ti avvicini ad un incrocio, sentirai il nome di ogni strada provenire dalla direzione di ingresso, iniziando a sinistra, avanti e a destra.  

VoiceVista riproduce un segnale acustico nella direzione della tua destinazione, consentendoti di raggiungerla con i tuoi tempi, fornendoti una maggiore consapevolezza dell'ambiente circostante e della posizione che devi raggiungere. E inoltre riceverai indicazioni passo passo, per rendere le cose più facili.  
[TOC](faq.html#q-23)

<p id="a-24"></p>
## Come faccio a utilizzare VoiceVista con un'app di orientamento?
VoiceVista è concepita per aumentare la tua consapevolezza riguardo a dettagli ambientali di cui potresti non essere altrimenti informato. Oltre a offrire indicazioni chiare per raggiungere l'audiofaro successivo, può essere integrata con altre app di navigazione per arricchire ulteriormente le tue informazioni di orientamento.  

Per utilizzare VoiceVista con queste app, avvia prima l'app di navigazione. Quindi, passa a VoiceVista e imposta un audiofaro sulla stessa destinazione dell'app di navigazione. A questo punto, entrambe le app saranno in esecuzione e sentirai le indicazioni stradali dall'app di navigazione, mentre Voicevista ti fornirà aggiornamenti su punti di interesse, incroci e distanza dalla tua destinazione.  
[TOC](faq.html#q-24)

<p id="a-25"></p>
## Come posso gestire l'audio in VoiceVista, per decidere sia cosa ascolto che quando ricevo le informazioni?
VoiceVista offre diversi modi per controllare ciò che senti e quando:  

1. Interrompere l'audio immediatamente: Tocca due volte lo schermo con due dita per disattivare subito tutto l'audio, compresi avvisi e un eventuale audiofaro. Gli avvisi riprenderanno non appena ti avvicinerai ad un incrocio o ad un punto di interesse, mentre il segnale acustico dell'audiofaro non si riattiverà da solo. Utilizza il pulsante "riattiva segnale audiofaro" nella schermata principale per riprendere ad ascoltarlo.
2. Ferma gli avvisi automatici: Quando non stai viaggiando o hai raggiunto una destinazione, probabilmente non vorrai che VoiceVista continui ad avvisarti di ciò che ti circonda. Invece di uscire dall'app, puoi mettere VoiceVista in modalità Posponi, si riattiverà quando esci, oppure in modalità Sospensione, nel qual caso sarai tu a decidere quando riattivarlo. In alternativa, puoi selezionare la scheda "Impostazioni" e scegliere di disattivare tutti i gli avvisi nella sezione "Gestione avvisi".
3. Disattivare il segnale dell'audiofaro: Ci sono diversi casi in cui potresti impostare una destinazione senza la necessità del segnale sonoro attivo dell'audiofaro. Ad esempio, potresti conoscere perfettamente il percorso ma desiderare aggiornamenti automatici sulla distanza rimanente. Oppure, potresti avere solo un'idea generale del percorso e aver bisogno dell'audiofaro soltanto quando ti avvicini alla meta. In entrambi i casi, puoi decidere quando attivare l'audiofaro, semplicemente usando il pulsante "silenzia audiofaro"/"attiva audiofaro" sulla schermata principale..
[TOC](faq.html#q-25)

<p id="a-26"></p>
## Devo tenere sempre il telefono in mano?
NO! Mentre cammini puoi riporre il telefono in borsa, in tasca o dove preferisci.  

VoiceVista utilizzerà la direzione in cui stai camminando per capire quali avvisi annunciare alla tua sinistra e alla tua destra.  

Quando ti fermi, VoiceVista non sa in quale direzione sei rivolto. Se il segnale acustico dell'audiofaro è acceso, noterai che diventerà silenzioso finché non ricomincerai a muoverti.  

Puoi estrarre il telefono in qualsiasi momento e premere i pulsanti in basso per avere informazioni sulla posizione o per esplorare, ma assicurati che la parte superiore del telefono sia puntata verso la direzione in cui sei rivolto e lo schermo verso il cielo. In questa posizione "piana", VoiceVista utilizzerà la bussola per determinare con precisione la tua direzione e fornire indicazioni spaziali accurate. Se l'audiofaro è attivo, noterai anche che il volume tornerà al massimo.  
[TOC](faq.html#q-26)

<p id="a-27"></p>
## In che modo posso personalizzare la mia esperienza con VoiceVista?
VoiceVista ti consente di personalizzare alcuni aspetti chiave degli avvisi che senti mentre cammini:  

1. Voce: Puoi scegliere la voce di cui Voicevista si servirà tra quelle disponibili in IOS, nonché la velocità con cui vengono letti gli avvisi. Seleziona la scheda Impostazioni, quindi Voce per regolare la velocità del parlato e altre impostazioni. Sono anche disponibili Voci aggiuntive e di alta qualità che possono essere scaricate dalle impostazioni del telefono, andando in Impostazioni > Accessibilità > Contenuto letto ad alta voce > Voci. 
2. Unità di misura per la distanza: VoiceVista ti consente di stabilire se ascoltare le distanze in metri o in piedi. Apri l'app Impostazioni di sistema, modifica l'opzione "Sistema di misura" andando in "Generale"/"Lingua e zona". 
3. Indicatori: Puoi contrassegnare il tuo mondo con tutto ciò a cui tieni. Parliamo quindi di cose personali e rilevanti per te come la tua casa, il tuo ufficio e il tuo negozio di alimentari preferito. Quindi VoiceVista ti avviserà automaticamente quando transiterai vicino ai luoghi che hai salvato, oppure puoi anche utilizzare il pulsante Indicatori vicini nella parte inferiore della schermata principale per ascoltare una sorta di riepilogo spaziale dei luoghi contrassegnati intorno a te. Questi indicatori rimarranno personali e non saranno disponibili a nessun altro.
4. Avvisi: VoiceVista ti dirà i nomi dei luoghi o dei punti attorno a te dalla direzione in cui si trovano man mano che ti avvicini ad essi. Ciò avverrà automaticamente per cose come attività commerciali, fermate dell'autobus e persino incroci. Puoi configurare ciò per cui vuoi essere avvertito automaticamente nella sezione "Gestisci avvisi" della schermata "Impostazioni" e puoi disattivare tutti gli avvisi quando vuoi che l'app rimanga silenziosa.

Oltre a quanto sopra, le seguenti impostazioni di VoiceOver possono influenzare il comportamento di VoiceVista:  

1. Suggerimenti di VoiceOver: quando i suggerimenti di VoiceOver sono attivati, potrai ascoltare ulteriori informazioni su tutti i pulsanti nella schermata principale di VoiceVista. Puoi attivare i suggerimenti di VoiceOver accedendo all'app Impostazioni iOS e andando su Accessibilità > VoiceOver > Verbosità e attivando l'impostazione Leggi suggerimenti.
2. Attenuazione audio: VoiceVista è progettato per funzionare con l'attenuazione 'Audio disattivata. Nel caso fosse attiva, potrebbe risultare difficile ascoltare gli avvisi automatici mentre Voiceover parla. Ti consigliamo di disattivare l'attenuazione audio per rendere più semplice l'ascolto di tutti gli avvisi automatici che si verificano mentre interagisci con il telefono. Puoi disattivare questa caratteristica nelle impostazioni di VoiceOver o tramite il rotore.
3. Sblocco con Touch ID o Face ID: Consigliamo di impostare lo sblocco del telefono tramite Touch ID o Face ID, in modo da rendere le operazioni più veloci, così da accedere ai pulsanti "La mia posizione", "Intorno a me" e "Davanti a me" il più rapidamente possibile quando sei in movimento. Configura lo sblocco Touch ID o Face ID nell'app Impostazioni iOS.  
[TOC](faq.html#q-27)

<p id="a-28"></p>
## Cos'è Open Street Map e perché lo utilizziamo per VoiceVista?
VoiceVista si basa sui dati geografici delle mappe per fornire gli avvisi informativi nell'app. La fonte principale di mappe che utilizziamo è Open Street Map (www.openstreetmap.org), una ricca piattaforma di mappatura generata dalla comunità, che consente alle organizzazioni e agli individui di migliorare la qualità e il dettaglio delle informazioni fornite e l'accessibilità dei propri spazi utilizzando gli strumenti messi a disposizione per la creazione di mappe .  
[TOC](faq.html#q-28)

<p id="a-29"></p>
## Perché VoiceVista funziona offline?
Quando non è disponibile una connessione Internet o si verifica un'interruzione dei servizi sfruttati da VoiceVista, l'app passa alla modalità offline. Tuttavia, essa continuerà ad essere operativa, ma alcune caratteristiche limitate.
Gli avvisi continueranno a funzionare se ti trovi in un'area in cui sei già passato e che è stata memorizzata nella cronologia degli avvisi stessi. Allo stesso modo, puoi inserire un audiofaro o creare un indicatore sui luoghi che sono stati memorizzati nella cronologia.  

VoiceVista proverà a ripristinare il normale funzionamento quando il telefono è connesso al Wi-Fi o i dati mobili sono abilitati e ti trovi in un'area con un buon segnale. Se il tuo telefono ha una buona connessione Internet, ma VoiceVista non riprende il normale funzionamento, potrebbe esserci un'interruzione nei servizi di cui si serve VoiceVista.  
[TOC](faq.html#q-29)

<p id="a-30"></p>
## Posso importare i miei luoghi BlindSquare su VoiceVista?
Sì, puoi creare un backup dei tuoi luoghi BlindSquare e importarlo in VoiceVista.  

1. Apri BlindSquare e vai alla schermata "I miei luoghi".
2. Tocca il pulsante azioni nell'angolo in alto a destra dello schermo.
3. Invia a te stesso il file esportato tramite e-mail o salvalo nell'app File.
    * Se hai inviato l'esportazione via email, apri l'app Mail, trova l'email che ti sei spedito e tocca il file JSON allegato per aprirlo. Tocca il pulsante "Condividi" nella parte inferiore dello schermo e seleziona VoiceVista.
    * Se hai salvato l'esportazione nell'app File, apri VoiceVista e seleziona la scheda Indicatori. Tocca il pulsante in alto a destra dello schermo per aggiungerne uno e seleziona l'opzione per importare gli indicatori da BlindSquare.
Tieni presente che verranno importati in VoiceVista solo i nomi e le coordinate degli indicatori BlindSquare. Non è possibile importare informazioni aggiuntive, ad esempio la "Distanza per gli avvisi" o la precisione con cui è stato salvato un indicatore.  
[TOC](faq.html#q-30)

<p id="a-99"></p>
## Hai altri suggerimenti?
Se metti il telefono in tasca e ti fermi, noterai che il suono dell'audiofaro diventerà più debole, perché VoiceVista non riesce a capire verso quale direzione sei rivolto. Per risolvere il problema, ricomincia a camminare o tira fuori il telefono tenendolo diritto avanti a te..  

Puoi impostare un audiofaro su qualsiasi indirizzo. Dalla schermata principale di VoiceVista, cerca l'indirizzo. Dopo averlo selezionato dai risultati di ricerca, verrà visualizzata una schermata "Dettagli posizione" dove è presente un'opzione per impostare un audiofaro per tale indirizzo. In questo modo sarà possibile impostare un audiofaro su attività commerciali, luoghi, punti di interesse e abitazioni che non sono presenti in Open Street Maps.  

Puoi trovare le fermate dell'autobus a te più vicine selezionando il filtro "Trasporti pubblici" nell'elenco dei "Luoghi nelle vicinanze."  

È possibile attivare e disattivare il suono ritmico dell'audiofaro utilizzando il pulsante di attivazione/disattivazione suono audiofaro nella schermata principale. Quando il suono viene spento, riceverai comunque aggiornamenti sulla distanza dalla tua destinazione ogni 50 metri circa.  

Se desideri comunque interagire con VoiceVista ma non vuoi sentire gli avvisi automatici, puoi disattivarli andando alla sezione "Gestisci avvisi" della pagina "Impostazioni". Oppure, se non utilizzerai l'app, puoi metterla in modalità Sospensione o Posponi utilizzando il pulsante "Sospendi" nella schermata principale.  

VoiceVista funziona al meglio quando tieni il telefono diritto e piatto con lo schermo puntato verso il cielo e la parte superiore non rivolta verso di te.  

Se c'è una linea di autobus che prendi regolarmente, imposta le varie fermate del tragitto come Indicatori. In questo modo verranno salvate, così da poterle ritrovare facilmente andando nella scheda "indicatori" e scorrendo l'elenco. Puoi impostare un audiofaro su di esse, così da essere aggiornato sulla distanza che intercorre tra la tua posizione e la fermata di discesa. Nota: puoi disattivare il suono ritmico e riceverai comunque aggiornamenti sulla distanza lungo il percorso.  

Toccando due volte lo schermo con due dita verranno silenziati tutti gli avvisi attivi.
[TOC](faq.html#q-30)
