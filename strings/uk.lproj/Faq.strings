/**/
"faq.q.0" = "Що таке VoiceVista?";

/**/
"faq.a.0" = "Microsoft припинила розробку проекту Soundscape і надала до нього доступ на умовах програмного забезпечення з відкритим початковим кодом. На його основі і розробляється VoiceVista за ліцензією MIT, щоб продовжити підтримку людей з порушеннями зору.
VoiceVista допомагає вам орієнтуватися в просторі та розуміти, де ви знаходитесь і куди прямуєте. Для цього у програмі  використовуються унікальний звуковий супровід та оголошення доріг, перехресть і місць, коли ви до них наближаєтесь.
VoiceVista використовує просторовий 3D-звук, щоб повідомити вас про навколишні місця. Наприклад, якщо пункт призначення праворуч, ви почуєте звук справа; якщо кав'ярня ліворуч — почуєте оголошення зліва.
Встановіть маячок для вашого пункту призначення, і VoiceVista буде інформувати вас про його місцезнаходження та ваше оточення під час руху. Використовуйте VoiceVista разом зі своїми навичками орієнтування на місцевості або навіть у поєднанні з улюбленою навігаційною програмою, щоб дістатися до мети.
Покладіть  телефон у кишеню і йдіть. VoiceVista допоможе вам орієнтуватися у просторі, оголошуючи дороги, перехрестя та різноманітні місця при наближенні до них. Всі оголошення гнучко налаштовуються в параметрах програми.
Тримайте телефон горизонтально в руці та використовуйте кнопки на екрані, щоб знаходити дороги та найближчі перехрестя, орієнтуватися серед відомих вам місць довкола та досліджувати об'єкти попереду.";

/**/
"faq.q.1" = "Коли слід використовувати VoiceVista?";

/**/
"faq.a.1" = "VoiceVista пропонує функції та інструменти для різних ситуацій і завдань. З часом цінність VoiceVista для вас може змінюватися, тому спосіб використання сьогодні може відрізнятися від того, як ви будете користуватись програмою за кілька місяців.
Зазвичай програми розглядають як засіб для вирішення конкретної проблеми. VoiceVista чудово підходить для точкового використання — наприклад, щоб відстежувати пункт призначення, зорієнтуватися після виходу з метро чи автомобіля, або дізнатись назву вулиці та відстань до наступного перехрестя.
Але головна ідея VoiceVista - \"озвучити ваш простір\", щоб ви могли постійно отримувати звукову інформацію про навколишнє середовище: назви вулиць, напрямок руху, назви закладів, повз які проходите.";

/**/
"faq.q.2" = "Що я можу дізнатися на вкладці \"Місцевість\"?";

/**/
"faq.a.2" = "Вкладка \"Місцевість\" містить низку інструментів, які надають відомості про ваше місцезнаходження. Проведіть пальцем вгору чи вниз по кожній кнопці, щоб використати дії ротора та отримати додаткову інформацію.
Перш ніж натиснути будь-яку кнопку на цій вкладці, візьміть телефон горизонтально екраном вгору, а верхню частину телефона (де знаходиться розмовний динамік) спрямуйте в напрямку вашого погляду. Це працює як компас і дозволяє програмі визначити напрямок, у якому ви орієнтовані в просторі.
Натискання кнопки \"Де я\" надає інформацію, яка допоможе вам з'ясувати, де ви перебуваєте. Ви можете дізнатися ваше поточне місцезнаходження, включаючи напрямок, у якому ви дивитесь, розташування найближчих доріг або перехресть, а також розташування об'єктів поблизу.
Дії ротора для кнопки \"Де я\" дозволяють зберегти ваше поточне місцезнаходження як мітку чи поділитися ним.
Натискання кнопки \"Що навколо\" надає інформацію про один об'єкт у кожному з чотирьох напрямків: попереду, праворуч, позаду та ліворуч.
Дії ротора для кнопки \"Що навколо\" дозволяють прослухати інформацію про навколишні мітки чи місця. Дія \"Мітки поблизу\" надає інформацію про кілька (до чотирьох) міток, що розташовані найближче до вас. Коли вам потрібно зорієнтуватися, використовуйте функцію \"Точки інтересу поблизу\", щоб переглянути список знайомих вам локацій неподалік.
Натискання кнопки \"Що попереду\" надає інформацію про чотири об'єкти перед вами. Дія ротора для цієї кнопки  дозволяє переглянути список перехресть, що знаходяться попереду.";

/**/
"faq.q.3" = "Що таке мітки та як отримати від них максимальну користь?";

/**/
"faq.a.3" = "Мітки - це місця, які ви зберегли. Для збереження доступні як точки, що можна знайти у програмі, так і абсолютно нові локації, які ви додали самостійно.
Ви можете зберегти своє поточне місцезнаходження як мітку, відкривши вкладку \"Мітки\" та натиснувши кнопку у верхньому правому куті екрана. Щоб зберегти інші місця як мітки, відкрийте вкладку \"Місцевість\", а потім скористайтеся панеллю пошуку для знаходження потрібного місця чи оберіть одне з місць поблизу.
Після того як ви знайдете потрібне місце, активуйте його для переходу на сторінку \"Деталі місця\". Там натисніть кнопку у верхньому правому куті.
Ви можете позначати будь-яке місце чи адресу, а також об'єкти, які зазвичай не відображаються на картах, наприклад: входи до будівель або парків, кнопки керування світлофорами, пішохідні переходи чи мости, автобусні зупинки або навіть улюблене дерево вашого собаки — і використовувати ці позначки як орієнтири під час прогулянки.
VoiceVista автоматично оголошуватиме мітки, коли ви наближатиметесь до них або будете проходити повз. Ви також можете натиснути кнопку \"Мітки поблизу\" на головному екрані, щоб почути просторово-орієнтоване повідомлення про збережені місця навколо вас.
Окрім того, ви можете встановити маячок для будь-якого збереженого місця. Якщо ви це зробите, прозвучить знайомий звуковий сигнал VoiceVista, і ви зможете користуватися маячком як зазвичай.
У вас також є можливість налаштувати збережені мітки. За бажанням ви можете змінити назву мітки та додати коментар, який буде промовлено разом із назвою для надання додаткової інформації.";

/**/
"faq.q.4" = "Що таке маршрути?";

/**/
"faq.a.4" = "Маршрути — це послідовність шляхових точок. Ви отримуватимете сповіщення про досягнення кожної точки, а маячок автоматично перемикатиметься на наступну.
Маршрути стануть у пригоді як для впевненого руху знайомою місцевістю, так і для вивчення нових шляхів.
Щоб створити маршрут, спочатку відкрийте вкладку \"Маршрути\", а потім натисніть кнопку \"Додати\" у верхньому правому куті. Введіть назву маршруту та, за бажанням, опис. Потім додайте шляхові точки - під час руху або вибравши їх зі списку збережених міток. За потреби ви можете змінювати порядок точок у маршруті в будь-який момент.
Існують також інші способи створення маршруту, наприклад, за допомогою навігаційного алгоритму або імпорту з GPX-файлу. Найпопулярніший метод - це режим маршрутних точок, так званих \"хлібних крихт\".
Для редагування маршруту, виберіть його на вкладці \"Маршрути\", а потім натисніть \"Редагувати назву маршруту\" чи \"Редагувати маршрутні точки\" у верхньому правому куті. Тут ви можете додавати й видаляти точки, а також змінювати назву й опис маршруту.
Щоб поділитися маршрутом, виберіть його на вкладці \"Маршрути\", а потім натисніть \"Поділитися\" - доступні всі стандартні способи поширення.";

/**/
"faq.q.5" = "Для яких об'єктів можна встановити маячок?";

/**/
"faq.a.5" = "Ви можете встановити маячок для будь-якого закладу, місця, точки інтересу, адреси або перехрестя. Існує кілька способів додати маячок для місця. Спочатку перегляньте інформацію про місце, скориставшись рядком пошуку, щоб знайти його, або натисніть на один із пунктів \"Точки інтересу поблизу\" чи \"Мітки\" та оберіть локацію.
На екрані з інформацією про місце ви можете натиснути кнопку \"Запустити маячок\". Після цього ви повернетесь на головний екран, і маячок буде активовано — він вказуватиме напрямок до вибраного місця. Назва місця разом із відстанню до нього та його адресою, якщо така доступна, відображатимуться на головному екрані програми.
Увімкнення маячка для розташованого поблизу місця дає змогу VoiceVista сповіщати вас звуковим сигналом, що надходить із напрямку цього місця. За потреби маячок можна легко вимкнути або повторно активувати. Окрім цього, VoiceVista показує на головному екрані основну інформацію про обране місце — зокрема відстань до нього та (якщо доступна) його адресу.
Функція маячка стане в пригоді, коли ви бажаєте орієнтуватися на знайомий об'єкт під час дослідження нової місцевості чи прямуєте до певного місця і хочете залишатися поінформованими про своє оточення. Маячок подає безперервний звуковий сигнал, що допомагає визначити напрямок до нього відносно вашого поточного розташування. Завдяки маячку, власним навичкам орієнтування та, за потреби, улюбленій навігаційній програмі, ви зможете у найзручніший спосіб самостійно дістатися до обраної локації.
Щоб видалити поточний маячок, просто натисніть кнопку \"Зупинити маячок\" на головному екрані.
Щоб вимкнути звук маячка, натисніть кнопку \"Вимкнути звук маячка\" під кнопкою \"Зупинити маячок\" на головному екрані.";

/**/
"faq.q.6" = "Як ефективно використовувати маячок?";

/**/
"faq.a.6" = "Уявіть собі маячок як \"маяк для вух\": він сповіщає вас про місце розташування пункту призначення відносно вашого місцезнаходження по прямій.
Подібно до справжнього маяка, він не показує, як саме дістатися до пункту призначення — вам доведеться самостійно приймати навігаційні рішення дорогою, як це робить вітрильник, який змінює галси, наближаючись до маяка.
Безперервний ритмічний звук маячка просторово спрямований зі сторони пункту призначення й допомагає вам орієнтуватися під час руху.
Коли ви йдете прямо до пункту призначення або спрямовуєте телефон у його бік, ви чуєте дзвінкий звук вищого тону.
Ця функція допомагає точніше визначити напрямок, оскільки в шумному середовищі ритмічний звук може важко сприйматися. Щоб знайти цей високий дзвінкий сигнал, тримайте телефон горизонтально і повільно обертайте його; повертаючи голову в тому ж напрямку, що й телефон. Таким чином ви досягнете найкращого ефекту просторового звуку.
З метафори маяка у дизайні цієї функції випливає кілька важливих наслідків:
1. Не існує \"правильного\" маршруту — у VoiceVista ви самі обираєте шлях до пункту призначення;
2. Вищий дзвінкий сигнал лише вказує напрямок, але не підказує маршрут;
3. Якщо ви приблизно знаєте маршрут, можете вимкнути маячок на більшій частині шляху і увімкнути його лише ближче до пункту призначення.";

/**/
"faq.q.7" = "Чому іноді зникає звук маячка?";

/**/
"faq.a.7" = "Маячок у VoiceVista — це, в першу чергу, орієнтир, що підказує, де розташований пункт призначення відносно напрямку вашого руху. Коли VoiceVista не може визначити цей напрямок, програма зменшує гучність маячка.
Найчастіше це трапляється, якщо ви йшли з телефоном у кишені або сумці, а потім зупинилися, наприклад, щоб перейти дорогу. Гучність маяка збільшиться, щойно ви знову почнете рух або триматимете телефон горизонтально, спрямовуючи його в напрямку, у якому дивитесь.";

/**/
"faq.q.8" = "Чи можна встановити маячок для адреси?";

/**/
"faq.a.8" = "Так, це можливо. Після того як ви знайдете адресу за допомогою поля пошуку, ви можете додати її як мітку, натиснувши кнопку \"Зберегти як мітку\", або використати дію ротора \"Запустити маячок\", щоб одразу встановити маячок для знайденої адреси.";

/**/
"faq.q.9" = "Як мені встановити маячок для свого будинку?";

/**/
"faq.a.9" = "VoiceVista підтримує встановлення маячків для адрес. Щоб встановити маячок для вашого дому або будь-якої іншої адреси, знайдіть потрібне місце на головному екрані VoiceVista. На сторінці \"Деталі місця\" натисніть кнопку \"Запустити маячок\".";

/**/
"faq.q.10" = "Коли я встановлюю маячок на пункт призначення, наскільки близько VoiceVista приведе мене до нього?";

/**/
"faq.a.10" = "VoiceVista може визначити місцезнаходження вашого пункту призначення з точністю до кількох метрів, але не точніше. Коли VoiceVista визначить, що ви вже поруч із пунктом призначення, ви почуєте повідомлення про прибуття до маячка, і його буде вимкнено.";

/**/
"faq.q.11" = "Чи можу я знову ввімкнути маячок, коли перебуваю неподалік від пункту призначення?";

/**/
"faq.a.11" = "Так, ви можете знову увімкнути маячок після того, як VoiceVista його вимкне, натиснувши кнопку \"увімкнути звук маячка\". Однак, оскільки служби визначення місцезнаходження мають точність приблизно 10 метрів, ми не можемо гарантувати точну роботу маячка, коли ви перебуваєте за кілька метрів від пункту призначення.";

/**/
"faq.q.12" = "Чому VoiceVista двічі повторює назви вулиць, коли я наближаюся до перехрестя?";

/**/
"faq.a.12" = "Щоб врахувати різноманітні конфігурації перехресть, VoiceVista описує перехрестя як сегменти доріг, що відходять від спільної точки.
VoiceVista за допомогою просторового аудіо описує перехрестя у такому порядку: назва вулиці, яка йде ліворуч, назва вулиці, що продовжується прямо, і назва вулиці, що йде праворуч.
Якщо опис перехрестя починається з вулиці, на якій ви перебуваєте, а не з тієї, що ліворуч, це означає, що перехрестя має Т-подібну форму: вулиця, якою ви йдете, продовжується прямо, а інша вулиця йде праворуч.
Аналогічно, якщо в описі згадуються лише вулиці ліворуч і праворуч, це означає, що вулиця, якою ви рухаєтесь, закінчується Т-подібним перехрестям попереду. Такий спосіб опису перехресть також дозволяє враховувати ситуації, коли вулиця змінює назву на перехресті.";

/**/
"faq.q.13" = "Чому VoiceVista не оголошує кожен заклад, який я проходжу?";

/**/
"faq.a.13" = "VoiceVista розроблена так, щоб не бути надто балакучою. Крім того, програма використовує Open Street Map як джерело даних. Open Street Map — це карта світу, створена та редагована спільнотою, яка покладається на користувачів для внесення та актуалізації даних. Якщо VoiceVista не оголошує певний заклад або точку інтересу, найімовірніше, це тому, що цей об'єкт ще не був доданий або оновлений учасником спільноти OSM.";

/**/
"faq.q.14" = "Чому деякі оголошення припиняються, коли я подорожую автомобілем?";

/**/
"faq.a.14" = "Щоб кількість оголошень не була надмірною, деякі категорії, такі як магазини та ресторани, не оголошуються автоматично під час подорожі в транспортному засобі.";

/**/
"faq.q.15" = "Що робити, якщо я не розумію оголошення чи не чую його через навколишній шум?";

/**/
"faq.a.15" = "У VoiceVista зберігаються нещодавні оголошення, щоб ви могли переглянути ті, які могли пропустити. Щоб знайти таке оголошення, натисніть на поле пошуку на вкладці \"Місцевість\". Унизу цієї сторінки знаходиться розділ \"Нещодавні оголошення\", де буде зазначено пропущене оголошення.";

/**/
"faq.q.16" = "На яких телефонах працює VoiceVista?";

/**/
"faq.a.16" = "Зараз VoiceVista доступна для Apple iOS, працює на iPhone SE, iPhone 6S і новіших моделях.";

/**/
"faq.q.17" = "Які навушники слід використовувати з VoiceVista?";

/**/
"faq.a.17" = "VoiceVista підтримує просторове аудіо з динамічним відстеженням руху голови під час використання сумісних навушників AirPods. При підключенні до VoiceVista датчики в навушниках AirPods повідомляють VoiceVista напрямок, у якому ви дивитись.
Це допомагає VoiceVista покращити звучання оголошень, роблячи їх сприйняття більш природним під час пересування. Коли ви використовуєте VoiceVista з підключеними навушниками AirPods, вам не потрібно тримати телефон у руці, щоб VoiceVista працювала належним чином.
Ви можете використовувати AirPods із VoiceVista в будь-який час, коли зазвичай використовуєте VoiceVista. Використання AirPods забезпечує високу якість звуку та дає змогу працювати з VoiceVista, поклавши телефон до кишені.
Щоб підключити пристрій, перейдіть до пункту \"Навушники з відстеженням голови\" на сторінці \"Загальні налаштування\", і дотримуйтесь інструкцій на екрані. Зверніть увагу, що вам потрібно буде сполучити навушники AirPods із телефоном у налаштуваннях Bluetooth, перш ніж підключати їх у VoiceVista.
Якщо в параметрах VoiceVista ввімкнено керування через мультимедіа, ви можете використовувати кнопки керування на навушниках AirPods, щоб вимкнути або ввімкнути звук маячка, дізнатися про своє місцезнаходження або повторити останнє оголошення.";

/**/
"faq.q.18" = "Як використовувати керування через мультимедіа?";

/**/
"faq.a.18" = "Ви можете отримати доступ до певних функцій VoiceVista за допомогою кнопок керування мультимедіа на навушниках.
Ця функція працює з будь-якими дротовими або Bluetooth-навушниками, які мають кнопки керування мультимедіа, такі як Відтворення, Пауза, Наступна композиція, Попередня композиція та інші. Різні навушники можуть мати різні кнопки, тому, будь ласка, зверніться до списку дій нижче, щоб визначити, які з них вам доступні.
Також зверніть увагу, що ця функція працює лише з навушниками, які підтримують елементи керування мультимедіа від Apple (наприклад, Відтворення та Пауза).
Елементи керування мультимедіа навушниками можна використовувати, коли працює VoiceVista. Це актуально незалежно від того, чи ви зараз використовуєте VoiceVista, чи коли VoiceVista працює у фоновому режимі, і навіть коли ваш пристрій заблоковано. Однак зауважте, що кнопки керування мультимедіа навушниками не працюватимуть із VoiceVista, якщо ви відтворюєте аудіо, як-от музику, подкасти чи відео, за допомогою іншої програми.
Ви можете отримати доступ до наведених нижче функцій VoiceVista за допомогою кнопок керування мультимедіа в навушниках:
Відтворення/Пауза: вимкнути усі поточні оголошення, а якщо запущено маячок - увімкнути звук маячка.
Наступна композиція: інформація \"Де я\".
Попередня композиція: Повторити останнє оголошення.
Перемотка вперед: увімкнення та вимкнення оголошень.
Перемотка назад: інформація \"Що навколо\".";

/**/
"faq.q.19" = "Як VoiceVista впливає на акумулятор мого iPhone?";

/**/
"faq.a.19" = "Час автономної роботи значно залежить від того, який у вас iPhone і скільки йому років. Найбільше споживає акумулятор увімкнений екран, тому, щоб максимізувати час автономної роботи телефона, ви повинні тримати екран заблокованим, коли це можливо.
Щоб мінімізувати вплив на акумулятор iPhone, у VoiceVista тепер є режими сну та дрімоти. Щоб ще більше зменшити споживання акумулятора, коли ви не використовуєте VoiceVista, вам слід примусово закрити її за допомогою перемикача програм iPhone.";

/**/
"faq.q.20" = "Як використовувати режим сну, щоб мінімізувати вплив VoiceVista на акумулятор телефона?";

/**/
"faq.a.20" = "Щоб перевести VoiceVista в сплячий режим, натисніть кнопку \"Сон\" у верхньому правому куті екрана. Якщо ви активуєте цю кнопку, VoiceVista припинить використовувати Служби визначення місцезнаходження та мобільні дані, доки ви не вимкнете режим сну.";

/**/
"faq.q.21" = "Як використовувати режим дрімоти, щоб мінімізувати вплив VoiceVista на акумулятор телефона?";

/**/
"faq.a.21" = "Щоб перевести VoiceVista в режим дрімоти, натисніть кнопку \"Сон\" у верхньому правому куті екрана. Коли VoiceVista перейде в режим сну, натисніть кнопку \"Прокинься, коли я почну рух\", і VoiceVista перейде в режим низького енергоспоживання, доки ви не покинете своє поточне місцезнаходження.";

/**/
"faq.q.22" = "Як мій вибір навушників впливає на час роботи телефону від акумулятора?";

/**/
"faq.a.22" = "За результатами тестів, у Bluetooth-навушників споживання заряду акумулятора порівняне з дротовими навушниками і не повинно бути суттєвим фактором при виборі навушників. Водночас як звичайні, так і навушники з кістковою провідністю мають як дротові, так і бездротові моделі.";

/**/
"faq.q.23" = "Як фонова робота VoiceVista впливає на час роботи телефона від акумулятора?";

/**/
"faq.a.23" = "VoiceVista — це програма, яка базується на місцезнаходженні та використовує Служби геолокації для визначення вашого місцезнаходження. У наших тестах VoiceVista споживає не більше заряду батареї, ніж середньостатистична навігаційна програма, Але якщо вас турбує витрата заряду акумулятора під час використання телефона, нижче наведено кілька порад, які допоможуть зменшити використання:
1. Вимикайте екран, коли ви не взаємодієте з програмою.
2. Якщо програма не використовується, закрийте її. VoiceVista постійно використовує служби геолокації під час роботи, щоб завжди знати ваше місцезнаходження, навіть коли ви не рухаєтеся. Не забудьте перезапустити програму, коли відновите подорож.
3. У холодну погоду тримайте телефон у теплі, оскільки акумулятори гірше працюють за низьких температур.";

/**/
"faq.q.24" = "Скільки мобільних даних використовує VoiceVista?";

/**/
"faq.a.24" = "Обсяг мобільних даних залежить від того, як ви використовуєте VoiceVista. Ми розробили VoiceVista таким чином, щоб використовувати лише невеликий обсяг даних, коли ви перебуваєте на вулиці, зберігаючи карти під час прогулянки, щоб вам не потрібно було завантажувати їх знову щоразу, коли ви повертаєтеся туди, де ви вже були.
Щоб зменшити обсяг мобільних даних, які ви використовуєте, переконайтеся, що ви підключені до Wi-Fi, коли це можливо, особливо для завантаження програми. Якщо ви не використовуєте VoiceVista, вам слід скористатися кнопкою \"Сон\", щоб перевести VoiceVista в режим сну або примусово закрити програму.";

/**/
"faq.q.25" = "Чим VoiceVista відрізняється від інших навігаційних програм?";

/**/
"faq.a.25" = "VoiceVista надає загальний опис навколишнього середовища, щоб допомогти вам орієнтуватися та досліджувати місцевість. Використовуючи просторове аудіо, VoiceVista озвучує точки інтересу, парки, дороги та перехрестя з того напрямку, де вони фізично розташовані навколо вас під час прогулянки.
Наприклад, якщо ви проходите повз магазин праворуч, ви почуєте його назву з правого боку. Коли ви наближаєтесь до перехрестя, ви почуєте назви доріг з того напрямку, куди вони ведуть — спочатку ліворуч, потім прямо, а потім праворуч.
VoiceVista також відтворює сигнал маячка у напрямку вашого місця призначення, що дозволяє вам дістатися туди у зручний для вас спосіб, спираючись на кращу обізнаність про оточення та розташування місць. Крім того, VoiceVista надає покрокові інструкції до наступного пункту призначення, якщо ви активували цю функцію.";

/**/
"faq.q.26" = "Як використовувати VoiceVista з іншими навігаційними програмами?";

/**/
"faq.a.26" = "VoiceVista створено як програму для підвищення обізнаності, яка допомагає дізнатися більше про навколишнє середовище, зокрема ті деталі, які інакше могли б залишитися непоміченими. Хоча вона може надавати покрокові інструкції до наступного маячка, її також можна використовувати разом з іншими навігаційними програмами для отримання додаткової інформації.
Щоб використовувати VoiceVista разом з такими програмами, спочатку запустіть свою навігаційну програму. Потім відкрийте VoiceVista та встановіть маячок на той самий пункт призначення, що й у навігаційній програмі. Після цього обидві програми працюватимуть одночасно: ви будете отримувати інструкції для пішої навігації з навігаційної програми, а VoiceVista повідомлятиме вам про точки інтересу, перехрестя та відстань до пункту призначення.";

/**/
"faq.q.27" = "Як контролювати, що я чую і коли чую в VoiceVista?";

/**/
"faq.a.27" = "VoiceVista надає кілька способів керування тим, що і коли ви чуєте:
1. Негайне вимкнення всього звуку: Двічі торкніться екрана двома пальцями, щоб миттєво вимкнути весь звук, включаючи поточне оголошення та маячок (якщо він увімкнений). Оголошення автоматично відновляться, коли ви наблизитеся до наступного перехрестя або точки інтересу, але маячок залишиться вимкненим. Щоб знову почути маячок, натисніть кнопку \"увімкнути звук маячка\" на головному екрані.
2. Зупинка автоматичних оголошень: Коли ви не в дорозі або вже прибули до місця призначення, вам, імовірно, не потрібно, щоб VoiceVista продовжувала повідомляти про навколишні об'єкти. Замість того, щоб закривати програму, ви можете перевести VoiceVista в режим \"Дрімоти\" — і вона активується знову, коли ви зрушите з місця. Або переведіть програму у режим \"Сну\" - тоді програма залишатиметься неактивною, поки ви самі не увімкнете її знову. Також ви можете відкрити вкладку «Налаштування» та в розділі \"Налаштування оголошень\" повністю вимкнути всі оголошення.
3. Вимкнення маячка: Існує кілька ситуацій, коли ви можете встановити пункт призначення, але маячок вам не потрібен. Наприклад, ви знаєте, як дістатися до місця, але хочете отримувати автоматичні оновлення про відстань до нього. Або ви приблизно знаєте шлях і хочете скористатися маячком лише ближче до кінцевої точки. У будь-якому випадку, ви можете самостійно обирати, коли слухати маячок, перемикаючи кнопку \"вимкнути звук маячка\" / \"увімкнути звук маячка\" на головному екрані.";

/**/
"faq.q.28" = "Чи потрібно постійно тримати телефон у руці?";

/**/
"faq.a.28" = "Ні! Під час прогулянки телефон можна покласти в сумку чи кишеню, або інше зручне місце.
VoiceVista використовуватиме напрямок вашого руху, щоб визначити, як оголошувати навколишні місця.
Під час зупинки VoiceVista не знає, в якому напрямку ви дивитеся. Якщо маячок увімкнено, ви помітите, що його звук стишується, доки ви не почнете рухатися знову.
Ви можете в будь-який момент витягнути телефон, щоб скористатися кнопками дослідження місцевості в нижній частині екрана, але переконайтеся, що ви тримаєте телефон так, щоб верхня частина телефону була спрямована в напрямку, куди ви дивитеся, і екраном догори. У такому положенні VoiceVista використовуватиме компас телефона, щоб визначити, в який бік ви дивитеся, і надати точні просторові оголошення. Якщо маячок увімкнено, ви також помітите, що він повертається до повної гучності.";

/**/
"faq.q.29" = "Як я можу персоналізувати роботу з VoiceVista?";

/**/
"faq.a.29" = "VoiceVista дозволяє налаштувати деякі ключові параметри оголошень, які ви чуєте під час прогулянки:
1. Голос: Ви можете вибрати, який із доступних на iOS голосів ви хочете, щоб використовувала VoiceVista, а також швидкість промовляння оголошень. Виберіть вкладку \"Налаштування\", а потім \"Голос\", щоб налаштувати темп мовлення та параметри голосу. Додаткові голоси та покращені голоси з вищою якістю можна завантажити в програмі \"Параметри\" iOS у розділі \"Параметри\" > \"Доступність\" > \"Усний вміст\" > \"Голоси\".
2. Оголошення відстані: VoiceVista дозволяє чути будь-яку відстань у футах або метрах. Відкрийте вкладку налаштувань, змініть параметр \"Одиниці вимірювання\" на сторінці \"Загальні налаштування\".
3. Мітки: Ви можете позначити всі цікаві та актуальні для вас місця, як-от ваш дім, офіс і улюблений продуктовий магазин. Тоді VoiceVista автоматично оголошуватиме позначені місця, коли ви проходитимете повз них або наближатиметеся до них. Також ви можете скористатися кнопкою \"Мітки поблизу\" на головному екрані VoiceVista, щоб почути просторове оголошення позначених місць навколо вас. Ці мітки залишаться персональними для вас і не будуть доступні нікому іншому.
4. Оголошення: VoiceVista може розповісти вам про об'єкти навколо вас, коли ви наближаєтеся до них, називаючи їхню назву з напрямку, в якому вони розташовані. Програма зробить це автоматично для будь-яких об'єктів, таких як підприємства, автобусні зупинки та навіть перехрестя. Ви можете налаштувати, що програма автоматично оголошуватиме на сторінці \"Налаштування оголошень\" на екрані \"Налаштування\", а також вимкнути всі оголошення, коли хочете, щоб програма  мовчала.
Окрім цього, наведені нижче налаштування VoiceOver можуть впливати на поведінку VoiceVista.
1. Підказки VoiceOver: коли підказки VoiceOver увімкнено, ви почуєте більше інформації про всі кнопки на основному екрані VoiceVista. Ви можете ввімкнути підказки VoiceOver у програми \"Параметри\" iOS, перейшовши > \"Доступність\" > \"VoiceOver\" > \"Детальність\", і увімкнувши параметр \"Підказки вголос\".
2. Приглушення звуку: VoiceVista призначена для роботи з вимкненою функцією приглушення звуку. Коли функцію «Приглушення звуку» ввімкнено, автоматичні оголошення може бути важко почути при одночасному використанні з VoiceOver. Радимо вимкнути функцію приглушення звуку, щоб було краще чути всі автоматичні оголошення. Приглушення звуку можна вимкнути в параметрах VoiceOver або за допомогою ротора VoiceOver.
3. Touch ID або Face ID для розблокування: Налаштування телефону на розблокування за допомогою Touch ID або Face ID зробить розблокування телефона швидким і простим, і, у свою чергу, дозволить вам якомога швидше отримати доступ до кнопок \"Де я\", \"Навколо мене\" та \"Попереду мене\", коли ви перебуваєте в дорозі. Налаштуйте розблокування Touch ID або Face ID в програмі \"Параметри\" iOS.";

/**/
"faq.q.30" = "Що таке карта Open Street Map і чому ми використовуємо її для VoiceVista?";

/**/
"faq.a.30" = "VoiceVista використовує географічні картографічні дані для надання інформаційних оголошень у програмі. Основним джерелом карт є Open Street Map — потужна платформа, створена спільнотою, яка дозволяє організаціям та окремим користувачам покращувати якість і деталізацію наданої інформації, а також доступність своїх просторів за допомогою інструментів редагування карт Open Street Map.";

/**/
"faq.q.31" = "Чи працює VoiceVista без доступу до інтернету?";

/**/
"faq.a.31" = "Якщо відсутнє підключення до Інтернету,або є сбої у роботі служб VoiceVista, програма переходить в автономний режим. Тим не менш, VoiceVista продовжить працювати, але з обмеженою функціональністю.
Автоматичні оголошення працюватимуть і надалі, якщо ви перебуваєте в зоні, повз яку вже проходили та її карту збережено у програмі. Так само ви можете увімкнути маячок або створити мітку на місцях, які були збережені в історії оголошень.
VoiceVista намагатиметься відновити нормальну роботу, коли телефон підключено до мережі Wi-Fi або ввімкнено мобільні дані, і ви перебуваєте в зоні з хорошим сигналом. Якщо на вашому телефоні є хороше інтернет-з'єднання, але VoiceVista не відновлює нормальну роботу, можливо, стався збій у роботі служб VoiceVista.";

/**/
"faq.q.32" = "Чи можна імпортувати місця BlindSquare до VoiceVista?";

/**/
"faq.a.32" = "Так, ви можете створити резервну копію своїх місць у BlindSquare та імпортувати їх у VoiceVista.
1. Відкрийте BlindSquare і перейдіть на екран «Мої місця».
2. Торкніться кнопки дії у верхньому правому куті екрана.
3. Надішліть собі експортований файл електронною поштою або збережіть його в програмі «Файли».
 * Якщо ви надіслали резервну копію електронною поштою, відкрийте програму «Пошта», відкрийте електронний лист для себе та торкніться вкладеного файлу JSON, щоб відкрити його. Натисніть кнопку «Поділитися» внизу екрана та виберіть VoiceVista.
 * Якщо ви зберегли резервну копію у програмі «Файли», відкрийте VoiceVista та виберіть вкладку «Мітки». Натисніть кнопку у верхньому правому куті екрана, щоб додати нові мітки, і виберіть функцію імпорту міток із BlindSquare.
Будь ласка, зверніть увагу, що в VoiceVista будуть імпортовані лише назви та координати міток BlindSquare. Додаткову інформацію, наприклад «Відстань оповіщення» або точність, з якою було збережено позначку, не можна імпортувати.";

/**/
"faq.q.33" = "Чому я не можу надати дозвіл на доступ до даних про Рух і фітнес?";

/**/
"faq.a.33" = "Це може бути пов'язано з тим, що ви вимкнули Рух і фітнес для всіх програм. Щоб виправити це, запустіть програму \"Параметри\" та знайдіть «Приватність і безпека», знайдіть розділ «Рух і фітнес», де увімкніть «Відстеження фізичної активності».";

/**/
"faq.q.34" = "Чи є у вас ще поради?";

/**/
"faq.a.34" = "Якщо ви покладете телефон у кишеню й перестанете рухатися, звук маячка стане тихішим, оскільки VoiceVista не зможе визначити, в який бік ви дивитеся. Вирішити це можна, рушивши з місця або витягнувши телефон і тримаючи його горизонтально.
Ви можете встановити маячок на будь-яку адресу. На головному екрані VoiceVista знайдіть потрібну адресу. Після вибору адреси у результатах пошуку з'явиться екран \"Деталі місця\", де буде функція \"Запустити маячок\" для цієї адреси. Таким чином, ви можете встановити маячок на підприємства, місця, цікаві об'єкти та житлові будинки, яких немає в Open Street Maps.
Ви можете знайти найближчі автобусні зупинки, вибравши фільтр \"Громадський транспорт\" у списку \"Найближчі точки інтересу\".
Увімкнути або вимкнути ритмічний звук маячка можна за допомогою кнопки вимкнення звуку на головному екрані. Якщо маячок вимкнений, ви все одно будете отримувати оновлення про відстань до пункту призначення приблизно кожні 50 метрів.
Якщо ви все ще хочете взаємодіяти з VoiceVista, але не бажаєте чути автоматичні оголошення, ви можете вимкнути їх на сторінці \"Налаштування оголошень\" на вкладці \"Налаштування\". Або, якщо ви не плануєте користуватись VoiceVista, можете перевести її в режим сну або дрімоти за допомогою кнопки \"Сон\" на головному екрані.
VoiceVista працює найкраще, коли ви тримаєте телефон горизонтально, з екраном догори та верхньою частиною телефона, спрямованою від себе.
Якщо ви регулярно користуєтесь певним автобусним маршрутом, встановіть свої зупинки посадки та виходу як мітки. Таким чином, вони збережуться, і ви зможете легко знайти їх на вкладці \"Мітки\". Ви можете встановити для них маячок і будете отримувати періодичні оновлення щодо наближення до зупинки виходу. Примітка: ритмічний звук можна вимкнути, при цьому оновлення відстані залишаться активними.
Подвійний дотик двома пальцями на екрані вимкне будь-які активні оголошення.";
